(62)

D.—MISCELLAE OBSERVATIONES DE CODICIBUS
GRAECIS IN UNIVERSHM, SPECIALITERQUE DE
VETUSTO COD. PALAT. 398.

OM1ss10 accentus vel spiritus in voce plene integrisque
literis scripta, dubitationis index est, aut significat librarium
vocem pro corrupta habuisse. v. Epist. p.14, Sl. Greg. p.650.
(Sed in litera Iota est exceptio hujus regulae. v, supra hanc
literam.) Sin vox per compendium scripta, syllabaeque
finales omissae sunt, accentus (ut fieri solet in plurimis codi-
cibus) deesse potest, neque propterea de verborum corrup-
tione cogitandum est. Vide supra p. 33. Punctum voci
superimpositum pariter index est dubitationis aut corrup-
tionis: (V. Epist. p. 201) interdum vero indicat literam,
cui impositum est, aut totam vocem delendam esse. Linea
transversa (l) in medio exterioris marginis in Cod. Palat.
398, Cod. Longini 2036, aliisque cod. item indicat corrup-
tionem. v. Epist. p. 48. Hae lineae ideo pingebantur, ut
correctorem adverterent.

Voces, quas includunt duo puncta, aut duo uncini, legi
non debent, vel habendae sunt pro deletis. v. Epist. p. 28,
166. Hac ratione librarii passim usi sunt, quando litura
codicis elegantiam corrumpere nollent. In locis rasis scriba
cod. Palat. 398. aliquot lineolas -— - —, aut ÷ ÷ ÷ po-
nere solet, quae nihil significant, tantumque inserviunt ex-
plendo vacuo. Vidi codices, in quibus hujus modi lineolae
aut ÷ ÷ plures deinceps versus occuparent.

Librarii, qui vocem male scriptam radendo delere nollent,
puncta supra aut infra ponebant, aut eam punctis undique
cingebant. Vide vocem αὐτάς. Alii librarii voces, quas
deletas vellent, lineis traductus, ut nos solemus, notabant.
Velut in Cod. Apollonii Dyscoli καὶ ante ψέ. vid. καὶ ψέ, et
Gregor. p. 254. In Apollon. Lex. Hom. syllabas ρηται in
εἴρηται, solo εἰ remanente, V. Greg. in Eudocia syllabas φιλο
in φιλοσοφῶν.

Hunc morem notandi voces, quas deletas velis, Graeci
dicunt διαγράφεινε sed alterum illum tales voces cingendi

 

 

 

